XXVIII PROLEGOMENA.

cue indicat, se in posterum, relicta rhetorica, Rustico auctore
ut videtur, studiis philosophicis vacare velle.

Multae epistolae sunt, imprimis in duobus libris ad Ami-
· cos quas, quando datae sint, definire non potui, sed 'reliquas
omnes, in quibus temporum notas mihi reperire contigit, post
excessum Antonini Pii, Divis fratribus imperantibus scriptas
esse video Amic 161 Fronto quattuor menses Roma afue-
rat eoque rediit a. d. V Kal. April, paucis diebus postquam
Pius diem obiit, qui dies fuit prid. ld. Mart. Venit in pa-
latium ad fratres visendos, sed Verus forte aberat. Hicin ⁵
epistola l, 3 aegre fert, quod magistrum post tantum tem-
poris spatium non viderit, respondet Fronto et culpam a se
amovet in epist. I, 4. Dolendum est periisse quod in excu-
satione praecipuum fuerit. Sed imperatoreS, cum sibi in se-
natu saepe verba facienda essent, redierunt ad studia rheto-
rica, quae Marcus per multos annos iam plane deseruerat,
ι Lucius autem ita coluerat, ut non adeo haberetur melior
orator quam poeta, sed peior poeta quam rhetor. Marcus,
‘qui Frontonem amabat, continuoiutellexit se uti debere ma-
gistri consiliis, cuius dicendi genus etsi ipse fortasse impross
baret, unice tamen placebat senatoribus. Et possumus quo-
, dammodo aestimare mirificam illius aetatis senatoriam elo-
quentiam, lecto senatus iudicio de Commodo interfecto, quod
servavit Lampridius: facile credimus, quum vulgo ita loqueren-
tur, Frontonem tenuisse principem in dicendo locum. L. Ve-
rus autem, qui in his studiis et ipse aliquid videre se puta-
bat, ea arrogantia usus, quamsaepe animadvertas in iis, qui
parum profecerunt in quacumque arte se exercuerint, nescio
quid in Frontone reprehenderat et quaedam monuerat de op· .
timo genere dicendi. Respondet Fronto, cui sua unice pla-
cebant, animo, ut opinor, subnata, in epistola ad Verum I, 1.
„sit quod ille iubet, rectum fortasse sed serum est: neque
enim omnia quae ratio postulat, etiam aetas tolerat.“ Ami-
citia tamen mansit incolumis.
· Interim Marcus legerat et relegerat Frontonis orationes,
quas meminerat se adolescentem cumadmiratione et volu-

ψ ptate audivisse, inter quas et illa erat, quam olim in caelum

extulerat de Pii laudibus: Fronto gratias agit ad Anton.

Imp. Π, 2. Fodem anno 161, quo M. Aurelius imperium “

 

